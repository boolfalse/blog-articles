
## Not Great, Not Terrible JavaScript (ีดีกีฝ 0/7)

### NGNTJS - ีดีกีฝ 0

---

ิฑีตีฝ ีถีตีธึีฉีจ NGNTJS ีฐีธีคีพีกีฎีกีทีกึีซ ีถีกีญีกีขีกีถีถ ีงึ

ิฑีตีฝ ีดีกีฝีธึีด ีนีฏีก ีธีน ีดีซ ีฟีฅีญีถีซีฏีกีฏีกีถ ีซีถึีธึีดีกึีซีกึ
ิฑีตีฝีฟีฅีฒ ีกีดึีธึ ีถีฅึีฏีกีตีกึีพีกีฎ ีง ีฐีธีคีพีกีฎีกีทีกึีซ ีบีกีฟึีกีฝีฟีดีกีถ, ีขีธีพีกีถีคีกีฏีธึีฉีตีกีถ ึ ีพีฅึีถีกีฃึีซ ีจีถีฟึีดีกีถ ีดีกีฝีซีถึ ีีฅีญีถีซีฏีกีฏีกีถ ีฐีกีฟีพีกีฎีจ ีฝีฏีฝีธึีด ีง [ีดีกีฝ 1](https://medium.com/@boolfalse/browser-%D5%B6%D5%A5%D6%80%D5%AB-%D5%B4%D5%A1%D5%BD%D5%AB%D5%B6-javascript-%D5%AB-%D5%BD%D5%BF%D5%A5%D5%B2%D5%AE%D5%B8%D6%82%D5%B4%D5%A8-bd7432375275)ึีซึึ
ิฑีตีฝ ีดีกีฝีซ ีพีฅึีปีธึีด ีถีฅึีฏีกีตีกึีพีกีฎ ีฅีถ ีฐีธีคีพีกีฎีกีทีกึีซ ีขีธีฌีธึ ีดีกีฝีฅึีซ ีฐีฒีธึีดีถีฅึีจ, ีซีถีนีบีฅีฝ ีถีกึ ีธึีธีท ึีฃีฟีกีฏีกึ ีฐีฒีธึีดีถีฅึ, ีธึีธีถึ ีฟีฅีฒ ีนีฅีถ ีฃีฟีฅีฌ ีฐีธีคีพีกีฎีกีทีกึีธึีดึ

<img src="https://i.imgur.com/alN9NCb.jpg" style="width:100%;">
 
[ีีฏีกึีจี [imdb.com](https://www.imdb.com/title/tt7366338/)]

ิฒีกีพีกีฏีกีถ ีฅึีฏีกึ ีชีกีดีกีถีกีฏ ึีฃีฟีกีฃีธึีฎีฅีฌีธีพ JavaScript ีฌีฅีฆีธึีถ, ีฏีกึ ีฆีฃีกึีธีฒีธึีฉีตีธึีถ, ีธึ ีฌีฅีฆีพีซ ีฐีฅีฟ ีฏีกีบีพีกีฎ ีฏีกีถ "ีดีธึีฉ" ีฏีธีฒีดีฅึ, ีธึีธีถึ ีธึีถีฅีซีถ ีธึีฝีธึีดีถีกีฝีซึีดีกีถ ีฏีกึีซึึ ีีฟีฅีฒีฎีพีฅีฌ ีงึ ีกีตีถีบีซีฝีซ ีฟีบีกีพีธึีธึีฉีตีธึีถ, ีธึ ีกีตีค ีพีซีณีกีฏีจ ีถีดีกีถีพีธึีด ีงึ ีดีซ ีคีฅีบึีซ, ีฅึีข ีฅึีฅีญีกีถ, ึีธึึีธึึ ึีฃีฟีกีฃีธึีฎีฅีฌีธีพ ีซึ ีฝีธีพีธึีกีฎ ีฌีฅีฆีธึีถ, ึีธึีฑีธึีด ีง ีฐีกีฝีฏีกีถีกีฌ ีคึีก ีฏีกีผีธึึีพีกีฎึีจ, ีกีถีฏีกีญ ีถึีกีถีซึ, ีธึ ีญีธึีธึีฉีตีกีดีข ีนีซีดีกีถีกีฌีธีพ ีฌีฅีฆีพีซ ีฏีกีผีธึึีพีกีฎึีจ ีธึ ีคึีก ีฐีฅีฟ ีฏีกีบีพีกีฎ ีดีซีปีกีพีกีตึีซ ึีธีญีกีฆีคีฅึีธึีฉีตีธึีถีจ, ีถีก ีฅึีฏีกึ ีชีกีดีกีถีกีฏ ีฏีซึีกีผีฅีฌ ีง ีคีก ีกีตีถีบีฅีฝ ีซีถีนีบีฅีฝ ีฐีกึีฏีกีพีธึ ีง ีฅีฒีฅีฌึ
ีีกีฝีถีฅีฌีธีพ ีกีตีฝีบีซีฝีซ "ีขีถีกีฏีกีถ" ีงีพีธีฌีธึึีซีธีถ ีทึีปีกีถีซี ีฅีฝ ึีธึีฑีฅึีซ ีชีกีดีกีถีกีฏ ีฐีกีฟีฏีกึีถีฅีฌ ีฐีฅีฟีกีฆีธีฟีฅีฌีธึ ีกีตีค "ีดีธึีฉ" ีฏีธีฒีดีฅึีจ, ีซีถีนีบีฅีฝ ีถีกึ ีพีฅึีกีถีกีตีฅีฌีธึ ีดีซีถีน ีกีตีชีด ีธึีถีฅึีกีฎีฝ ีฃีซีฟีฅีฌีซึีถีฅึีจึ

ีีฏีฆีขีธึีด ึีกีถึีซ ีกีถีฐึีกีชีฅีทีฟ ีฐีกีถีฃีธึีตึีถีฅึีซ ึีกีถีกีฏีจ ึีซีน ีงีซีถ ีฉีพีธึีด, ึีกีถีซ ีธึ ีฃีซีฟีฅีฌีซึีซ ีกีตีถ ีฐีซีดึีจ, ีธึีถ ีซีถีฑ ีกีถีฐึีกีชีฅีทีฟ ีงึ ีคึีกีถึ ีธึีฝีธึีดีถีกีฝีซึีดีกีถ ีฐีกีดีกึ, ีฐีกีดีฅีดีกีฟีกีขีกึ ึีซีน ีงึึ ิบีกีดีกีถีกีฏีซ ีจีถีฉีกึึีธึีด ีฏีกึีคีกีฌีธีพ ีฟีกึีขีฅึ ีฐีธีคีพีกีฎีถีฅึ Mediumึีธึีด, ีคีซีฟีฅีฌีธีพ ีฟีกึีขีฅึ ีฏีธีถึีฅึีฅีถีฝึtalkึีฅึ YouTubeึีธึีด, ีธึีฝีธึีดีถีกีฝีซึีฅีฌีธีพ ีฟีกึีขีฅึ GitHub repoึีถีฅึ, ีฏีกึีคีกีฌีธีพ ีฟีกึีขีฅึ lead IT ีจีถีฅึีธึีฉีตีธึีถีถีฅึีซ ีกีทีญีกีฟีกีฏีซึีถีฅึีซ ีขีฌีธีฃึีฐีธีคีพีกีฎีถีฅึ, ีฏีกึีคีกีฌีธีพ StackOverflow, Reddit ึ ีถีดีกีถีกีฟีซีบ ีกีตีฌ ีบีฌีกีฟึีธึีดีถีฅึีซ ึีถีถีกึีฏีธึีดีถีฅึ, ีซีถีฑ ีฐีกีดีกึ ีกีพีฅีฌีกึึีซีถ ีกีตีถ ีผีฅีฝีธึึีฝีถีฅึีซ ึีกีถีกีฏีจ, ีธึีธีถึ ีฅีฝ ีฐีกีดีกึีธึีด ีงีซ ีบีกึีฟีกีคีซึ ีธึีฝีธึีดีถีกีฝีซึีดีกีถ ีถีตีธึีฉึ ิฑีตีค ีกีฒีขีตีธึึีถีฅึีจ, ีธึีธีถึีซึ ีฅีฝ ึีฃีฟีพีธึีด ีงีซ, ีซึีฅีถึ ีฐีฅีฟ ีขีฅึีธึีด ีงีซีถ ีฟีกีฝีถีตีกีฏ ีกีตีฌ ีกีฒีขีตีธึึีถีฅึีซ ีธึีฒีซีฒ ีฏีกีด ีกีถีธึีฒีฒีกีฏีซ ีฐีฒีธึีดีถีฅึ, ีธึ ีฝีก ีกึีคีฅีถ ีถีดีกีถีพีธึีด ีงึ "ีดีธีฌีธึึึีซ"ึ
ิฑีถีจีถีคีฐีกีฟ ีกีผีกีปีกีถีธึีด ีงีซีถ ีถีธึ ีฐีกึึีฅึ, ีถีธึ "ีดีธึีฉ" ีฏีธีฒีดีฅึึ

ีีกีฏีกีตีถ ีชีกีดีกีถีกีฏีซ ีจีถีฉีกึึีธึีด ีฑึีกีพีธึีพีธึีด ีงึ ีกีตีถ ีฆีฃีกึีธึีดีจ, ีธึ ีถีกีญีฏีซีถีธึีด ีฅีฒีกีฎ "ีดีธึีฉ" ีฏีธีฒีดีฅึีจ "ีฌีธึีฝีกีพีธึีพีธึีด ีฅีถ"ึ ิฑีผีกีปีกึีกีพ ีฐีกีณีฅีฌีซ ีพีฝีฟีกีฐีธึีฉีตีกีถ ีฆีฃีกึีธีฒีธึีฉีตีธึีถ, ีฅึีข ีฐีซีดีถีกีตีซีถ ีซีดีกึีธึีฉีตีธึีถีจ ึีฃีถีธึีด ีงึ ีทีกีฟ ีกีพีฅีฌีซ ีกึีกีฃ ีจีถีฏีกีฌีฅีฌ ีกีดีฅีถ ีฐีกีปีธึีค ีถีตีธึีฉีจึ ิตึีข ีกึีคีฅีถ ีขีกีพีกีฏีกีถ ีฐีซีดีถีกึีกึ ีฃีซีฟีฅีฌีซึ ีงึ ีฃีธีตีกึีฅีฌ, ีกีผีกีปีกึีกีพ ึีกีถีฏีธึีฉีตีธึีถ ีฐีกีพีกึีฅีฌีธึ ีดีฅีฏ ีฟีฅีฒีธึีด ีกีตีถ ีกีดีฅีถีจ, ีซีถีนีถ ีกีถีฐึีกีชีฅีทีฟ ีฏีฌีซีถีฅึ ีกีถึีตีกีฌีธึีด "ีพีซึีฟีธึีกีฌ ีซีถีฑ" ีฝีธีพีธึีฅีฌีธึ ีซ ีฝีฏีฆีขีกีถีฅ, ีฅึีข ีฅีฝ ีคีฅีผ ีถีธึ ีงีซ ีธึีฆีธึีด ีฝีฏีฝีฅีฌ ึีฃีฟีกีฃีธึีฎีฅีฌ ีกีตีฝ ีฌีฅีฆีธึีถ (ีฝีก ีฏีกึีธีฒ ีง ีพีฅึีกีขีฅึีฅีฌ ีกีตีฌ ีฌีฅีฆีธึีถีฅึีซ ีฏีกีด ีถีธึีตีถีซีฝีฏ ีธีฌีธึีฟีถีฅึีซ ึีฝ)ึ

ีีฅีด ีขีกึีกีผีธึีด, ีธึ ีถีธึีตีถีซีฝีฏ ีกีตีฝ ีฐีธีคีพีกีฎีถีฅึีซ ีทีกึึีจ ีขีกึ ีฐีกีฝีกีถีฅีฌีซ ีคีกึีฑีถีฅีฌีธึึ ีฐีฅีฟีธ ีคีฅีผึีฝ ีฏีกึีธีฒ ีฅีถ ีฌีซีถีฅีฌ ีฉีกึีดีกึีธึีดีถีฅึ/ีณีทีฃึีฟีธึีดีถีฅึ/ีฐีกีพีฅีฌีธึีดีถีฅึ, ีขีกีตึ ีกีดีฅีถ ีคีฅีบึีธึีด ีกีตีฝ ีทีกึึีซ ีฐีธีคีพีกีฎีถีฅึีธึีด ึีธึีฑีฅีฌ ีฅีด ีถีฅึีฏีกีตีกึีถีฅีฌ ีซีถึีธึีดีกึีซีกีถ ีดีกึีฝีซีดีกีฌ ีกีดีขีธีฒีปีกีฏีกีถี ีกีตีคีบีซีฝีซ ีคีฅีบึีฅึีซึ ีฐีถีกึีกีพีธึีซีถีฝ ีญีธึีฝีกึีฅีฌีธึ ีฐีกีดีกึึ

<a href="https://www.youtube.com/watch?v=w-YDV6vC2qo">
   <img src="https://img.youtube.com/vi/w-YDV6vC2qo/0.jpg" style="width:100%;">
</a>
 
[3.6 roentgen scene]

[2019ึีซีถ HBOึีซ ีฉีธีฒีกึีฏีพีกีฎ "Chernobyl"](https://www.hbo.com/chernobyl) 5 ีดีกีฝีกีถีธึ ีดีซีถีซึีฝีฅึีซีกีถ ีฌีกีตีถ ีฟีกึีกีฎีธึีด ีง ีฃีฟีถีธึีด, ีซีฝีฏ ีคึีกีถีธึีด ีฐีกีตีฟีถีซ ีฏีกึีณ ีฅึีฏีญีธีฝีธึีฉีตีธึีถีจ ีฝีฏีฝีธึีด ีง ึีฃีฟีกีฃีธึีฎีพีฅีฌ ีขีกีฆีดีกีฉีซีพ ีกีผีซีฉีถีฅึีธีพโค

> Dyatlov: _What does the dosimeter say?_<br>
> Akimov: _3.6 roentgen. But that's as high as the meterโฆ_<br>
> Dyatlov: _3.6 - not great, not terrible._<br>

ิฟีกึีฎีธึีด ีฅีดี ีถีธึีธึีฉีตีธึีถ ีนีซ ีฌีซีถีซ, ีฅีฉีฅ ีถีทีฅีด ีฐีฅีฟึีตีกีฌ ีฟีฅีฝีกีฏีฅีฟีจโค **ีนีฏีก** "ีฌีกีพ" ีฏีกีด "ีพีกีฟ" ีฟีฅีญีถีธีฌีธีฃีซีก, ึีธีญีกึีฅีถีจ **ีฏีก** ีฟีพีตีกีฌ ีซึีกีพีซีณีกีฏีธึีด ีฟีฅีญีถีธีฌีธีฃีซีกีถ ึีฃีฟีกีฃีธึีฎีฅีฌีธึ ีถีบีกีฟีกีฏีกีฐีกึีดีกึีธึีฉีตีธึีถ (ีคีฅีผ ีนีฅีถึ ีถีทีธึีด ีกีตีถ, ีฉีฅ ีธีพ ีง ีกีตีถ ึีฃีฟีกีฃีธึีฎีธึีด)ึ ิดีก ีฏีกึีธีฒ ีง ีฏีกีญีพีกีฎ ีฌีซีถีฅีฌ ีดีซีปีกีพีกีตึีซึ, ีชีกีดีกีถีกีฏีกีฐีกีฟีพีกีฎีซึ, ึีซีถีกีถีฝีกีฏีกีถ ีคึีธึีฉีตีธึีถีซึ, ีจีถีฏีฅึีธึีฉีตีกีถ ีถีบีกีฟีกีฏีกีฐีกึีดีกึีธึีฉีตีธึีถีซึ, ีชีกีดีกีถีกีฏีซ ีญีถีกีตีธึีดีซึ ึ ีกีตีฌ ีฃีธึีฎีธีถีถีฅึีซึ, ีฏีกีด ีคึีกีถึ ีฐีกีดีกีญีธึีดีขีซึึ
ีีซีถีน ีกีตีฝ ีถีตีธึีฉีจ ีฐีกีพีกึีฅีฌีจ ีกีตีค ีฟีฅีฝีกีฏีฅีฟีซ ีฏีธีฒีดีถีกีฏีซึ ีฌีซีถีฅีฌีธีพี ีฏีซึีกีผีฅีฌ ีฅีด JavaScript ีฌีฅีฆีธึีถ ีฟีกึีขีฅึ ีญีถีคีซึีถีฅึีซ ีฌีธึีฎีดีกีถ ีฐีกีดีกึ, ึีฃีฟีกีฃีธึีฎีฅีฌีธีพ ีคึีก ีฐีถีกึีกีพีธึีธึีฉีตีธึีถีถีฅึีจึ ิฑีตีฝ ีถีตีธึีฉีจ ีฐีกีพีกึีฅีฌีธึึ ีฐีฅีฟีธ ีถีธึีตีถีบีฅีฝ ีธึีถีฅีด ีถีธึีตีถ ีฟีฅีฝีกีฏีฅีฟีจโค ีฅีฌีถีฅีฌีธีพ ีดีซีฃีธึึีฅ ีฝีธึีขีตีฅีฏีฟีซีพ ีฐีกีถีฃีกีดีกีถึีถีฅึีซึ, JavaScriptึีจ ีธึีถีซ ีซีถีนีบีฅีฝ ีซึ [ีคึีกีฏีกีถ](https://www.youtube.com/watch?v=XFTOG895C7c), ีกีตีถีบีฅีฝ ีงีฌ [ีขีกึีกีฝีกีฏีกีถ](https://www.youtube.com/watch?v=aXOChLn5ZdQ) ีฏีธีฒีดีฅึีจึ
ีีกีทีพีซ ีกีผีถีฅีฌีธีพ ีธีน ีกีดีฅีถีกีฌีกีพีซ ึ ีธีน ีกีดีฅีถีกีพีกีฟีซ ีกีตีค ีฝีฏีฆีขีธึีถึีจี ีธึีบีฅีฝ ีกีตีฝ ีฐีธีคีพีกีฎีกีทีกึีซ ีกีถีพีกีถีธึีด ีจีถีฟึีฅึีซ
**_"Not Great, Not Terrible JavaScript"_**

ิฑีตีฝ ีฐีธีคีพีกีฎีกีทีกึีธึีด ีฏึีธึีฑีฅีถึ ีธีน ีฉีฅ ีฝีธีพีธึีฅีฌ JavaScript ีฌีฅีฆีธึีถ, ีกีตีฌ ีฏีธึีฝีธึีดีถีกีฝีซึีฅีถึ ีฌีฅีฆีพีซ ีบีกีฟีดีธึีฉีตีธึีถีจ, ีฝีฟีฅีฒีฎีดีกีถ ีบีกีฟีณีกีผีถีฅึีจ ึ ีถีบีกีฟีกีฏีถีฅึีจ, ีดีซีปีกีพีกีตึีฅึีจ ีธึีฟีฅีฒ ีกีตีถ ีกีทีญีกีฟีธึีด ีง, ีกีตีค ีดีซีปีกีพีกีตึีฅึีซ ีฆีกึีฃีกึีธึีดีจ ึ ีกีตีฌีถึ
ีีฟีธึึี ีฐีธีคีพีกีฎีถีฅึีซ ีทีกึึีจโค

- [[NTNTJS - ีดีกีฝ 1] Browserึีถีฅึีซ ีดีกีฝีซีถ; JavaScriptึีซ ีฝีฟีฅีฒีฎีธึีดีจ](https://medium.com/@boolfalse/browser-%D5%B6%D5%A5%D6%80%D5%AB-%D5%B4%D5%A1%D5%BD%D5%AB%D5%B6-javascript-%D5%AB-%D5%BD%D5%BF%D5%A5%D5%B2%D5%AE%D5%B8%D6%82%D5%B4%D5%A8-bd7432375275)
- [[NTNTJS - ีดีกีฝ 2] JavaScript Engineโค ีถีทีกีถีกีฏีธึีฉีตีธึีถีจ ึ ีฏีกีผีธึึีพีกีฎึีจ](https://medium.com/@boolfalse/javascript-engine-%D5%B6%D5%B7%D5%A1%D5%B6%D5%A1%D5%AF%D5%B8%D6%82%D5%A9%D5%B5%D5%B8%D6%82%D5%B6%D5%A8-%D6%87-%D5%AF%D5%A1%D5%BC%D5%B8%D6%82%D6%81%D5%BE%D5%A1%D5%AE%D6%84%D5%A8-d900993ba01b)
- [[NTNTJS - ีดีกีฝ 3] Execution Context, ีีพีตีกีฌีถีฅึีซ ีบีกีฐีบีกีถีธึีด](https://medium.com/@boolfalse/execution-context-%D5%BF%D5%BE%D5%B5%D5%A1%D5%AC%D5%B6%D5%A5%D6%80%D5%AB-%D5%BA%D5%A1%D5%B0%D5%BA%D5%A1%D5%B6%D5%B8%D6%82%D5%B4-4bc4fc2ebd4c)
- [[NTNTJS - ีดีกีฝ 4] libUV, event-loop ีฎีกีถีธีฉีธึีฉีตีธึีถ](https://medium.com/@boolfalse/libuv-event-loop-%D5%AE%D5%A1%D5%B6%D5%B8%D5%A9%D5%B8%D6%82%D5%A9%D5%B5%D5%B8%D6%82%D5%B6-886772ab3df)
- [[NTNTJS - ีดีกีฝ 5] thread pool, ีกีถีกีฌีธีฃ ีผีฅีกีฌ ีฏีตีกีถึีซึ](https://medium.com/@boolfalse/thread-pool-%D5%A1%D5%B6%D5%A1%D5%AC%D5%B8%D5%A3-%D5%BC%D5%A5%D5%A1%D5%AC-%D5%AF%D5%B5%D5%A1%D5%B6%D6%84%D5%AB%D6%81-8fb6f5f4bfd7)
- [[NTNTJS - ีดีกีฝ 6] event-loopึีจ ีบึีกีฏีฟีซีฏ ึึีซีถีกีฏีถีฅึีธีพึ ิธีถีคีฐีกีถีธึึ ีบีกีฟีฏีฅึ](https://medium.com/@boolfalse/event-loop-%D5%A8-%D5%BA%D6%80%D5%A1%D5%AF%D5%BF%D5%AB%D5%AF-%D6%85%D6%80%D5%AB%D5%B6%D5%A1%D5%AF%D5%B6%D5%A5%D6%80%D5%B8%D5%BE-%D5%A8%D5%B6%D5%A4%D5%B0%D5%A1%D5%B6%D5%B8%D6%82%D6%80-%D5%BA%D5%A1%D5%BF%D5%AF%D5%A5%D6%80-363eff47b6c9)
- [[NTNTJS - ีดีกีฝ 7] JavaScript. ีฌีฅีฆีธึ, runtime, engine, ีดีซีปีกีพีกีตึ; Node.js ีดึึีกีฏีซึีถีฅึี Deno, Bun](https://medium.com/@boolfalse/javascript-%D5%AC%D5%A5%D5%A6%D5%B8%D6%82-runtime-engine-%D5%B4%D5%AB%D5%BB%D5%A1%D5%BE%D5%A1%D5%B5%D6%80-node-js-%D5%B4%D6%80%D6%81%D5%A1%D5%AF%D5%AB%D6%81%D5%B6%D5%A5%D6%80-deno-bun-82cf3222e94b)

ีีธีคีพีกีฎีถีฅึีซ ีทีกึึีธึีด ีฏีฌีซีถีฅีถ ีขีกีฆีดีกีฉีซีพ ีฐีฒีธึีดีถีฅึ ีกีตีถ ีกีฒีขีตีธึึีถีฅึีซีถ, ีธึีฟีฅีฒ ีฏีกึีฅีฌีซ ีง ีฎีกีถีธีฉีกีถีกีฌ ีฟีพีตีกีฌ ีถีตีธึีฉีซีถ ีกีพีฅีฌีซ ีดีกีถึีกีดีกีฝีถ, ึ/ีฏีกีด ีธึีฟีฅีฒีซึ ีฅีฝ ึีฃีฟีพีฅีฌ ีฅีด ีกีตีฝ ีฐีธีคีพีกีฎีกีทีกึีจ ีบีกีฟึีกีฝีฟีฅีฌีซีฝ ึ/ีฏีกีด ีธึีธีถึ ีจีฝีฟ ีซีฝ ีกึีชีซ ีธึีฝีธึีดีถีกีฝีซึีฅีฌึ

ีีฟีธึึ ีฏีฟีฅีฒีกีคึีฅีด ีกีตีถ ีฐีฒีธึีดีถีฅึีจ, ีธึีธีถึ ีธึีฒีฒีกีฏีซีธึีฅีถ ีฟีฅีฒ ีนีฅีถ ีฃีฟีฅีฌ ีฐีธีคีพีกีฎีกีทีกึีธึีด, ีขีกีตึ ึ ีกีตีถีบีฅีฝ ีฏีกีบีพีกีฎ ีฅีถ ีฐีธีคีพีกีฎีกีทีกึีซ ีฉีฅีดีกีฟีซีฏีกีตีซ ีฐีฅีฟโค

- [Eich and Crockford on the Future of JavaScript: Insight from the Creators of JavaScript and JSON](https://www.infoq.com/news/2018/07/eich-crockford-js-future/) [Jul, 2018]
- [JavaScript Visualized Series' Articles](https://dev.to/lydiahallie/series/3341) [Nov, 2019]

***

ิตีฉีฅ ีฐีกีพีกีถีฅึีซึ ีกีตีฝ ีถีตีธึีฉีจ, ีกีฆีกีฟ ีฏีกึีธีฒ ีฅึ ีฐีฅีฟึีฅีฌ ีซีถีฑ ีกีตีฝีฟีฅีฒึ ๐

ิบีกีดีกีถีกีฏีกีฏีซึ ีฟีกึีขีฅึ ีฟีฅีญีถีธีฌีธีฃีซีกีถีฅึีธีพ ีกีทีญีกีฟีธีฒ ีบึีธีตีฅีฏีฟีถีฅึ ีธึีฝีธึีดีถีกีฝีซึีฅีฌีธึ ีฐีกีดีกึ ีฏีกึีธีฒ ีฅึ ีฐีฅีฟึีฅีฌ ีซีด [GitHub](https://github.com/boolfalse) ีงีปีซีถ, ีธึีฟีฅีฒ ีฅีฝ ีกีฏีฟีซีพีธึีฅีถ ีฐีกีถึีกีตีถีกึีถีธึีด ีฅีด ีซีด ีฏีกีฟีกึีกีฎ ีกีทีญีกีฟีกีถึีซ ีฆีฃีกีฌีซ ีดีกีฝีจึ

ิฑีตีฌ ีซีถึีธีซ ีฐีกีดีกึ ีฏีกึีธีฒ ีฅึ ีกีตึีฅีฌีฅีฌ ีซีด ึึีซึีซีกีฌ ีฏีกีตึ` [https://boolfalse.com/](https://boolfalse.com/)
